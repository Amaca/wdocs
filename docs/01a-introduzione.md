---
id: introduzione
title: Introduzione
sidebar_label: Linee guida front-end
---

Il recente sviluppo di [Websolute](https://websolute.com) e la sua evoluzione in gruppo, ha portato l’azienda ad avere nuove relazioni, sempre più complesse e capillari, con i suoi partner e fornitori esterni.

Collaborare con queste molteplici realtà, che hanno sviluppato nel tempo le loro modalità e i propri flussi di lavoro, risulta sempre più delicato. Il rischio è di non essere allineati e di perdere tempo e risorse soltanto per risolvere problemi dovuti principalmente alla mancanza di una direzione ben definita e coesa dettata dal gruppo stesso. 

>Websolute necessita di fornire delle indicazioni e degli strumenti ai team interni, ai partner e ai fornitori, così da minimizzare al massimo lo sforzo di gestione e di sviluppo dei servizi da erogare ai clienti.


## Linee guida front-end

Le problematiche più ricorrenti su questo tema sono senz’altro legate all’aspetto tecnico. Il diverso modo di scrivere codice, l’utilizzo di librerie differenti, la scelta di plugin più disparati o la semplice differenza nell’organizzazione dei progetti, __possono essere la causa di incomprensioni__ e possono creare delle situazioni difficili da gestire.

>Questa documentazione ha lo scopo di fornire delle __linee guida chiare ed aggiornate sullo sviluppo front-end, sugli strumenti, sulle librerie, i metodi e le convenzioni__, così da aumentare la produttività e l'efficenza dei differenti gruppi di lavoro e quindi ridurre il tempo necessario ai rework e agli interventi.


## Obiettivi

* Imparare ad usare un metodo di lavoro comune a tutto il gruppo
* Documentarsi sulle nuove tecnologie in uso
* Comprendere le scelte di sviluppo ed utilizzarle
* Velocizzare gli interventi tra un tecnico e l'altro

## Mantenimento e versioni

La documentazione è sempre aggiornata e ad ogni versione viene fatto un post sul blog con relativo changelog. Grazie alla pagina dedicata, è possibile vedere tutte le versioni elencate. Ogni pagina è visitabile anche nelle versioni deprecate modificando la querystring nella barra dell'url.
